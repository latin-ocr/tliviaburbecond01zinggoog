L.s

Huic fasciculo pauca tantum verba de asterisci, quem dicunt,
in adnotatione critica usu praemittenda videntur. Qui ipsis codicis
apicibus additus docet, eos non solum denuo inspectos, sed
Iosephi, filii mei, opera litteris uncialibus accurate esse depictos;
H. I. Miclleri Berolinensis nomini adiunctus indicat eas emen-
dationes et observationeS‚ quas vir ille doctissimUS‚ qua est
benivolentia, per litteras mecum communicavit3 in fine denique
versuum positus ea significat, quae ipsein dissertatione exposui,
quam inscriptam „Zum 42. Buche des Livius“ O. R. Academiae
Vindobonensi nuper edendam tradidi. Descriptionem paulo
uberiorem, quam de apicibus quibusdam adhuc valde dubiis huic
quoque parti addidi, haud ingratam fore spero, cum ctiam ad
codicis proprietates errorumque origines magis magisque
illustrandas contribuere possit.

Dabam Oeniponte mense Septembri MDGCOO.

164055

